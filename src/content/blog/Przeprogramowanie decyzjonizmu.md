---
title: Przeprogramowanie decyzjonizmu
isDraft: false
description: ssss
pubDate: 20 February 2024
coverImage: ../../assets/meduza.jpg
coverAlt: description
tags:
  - Postprawda
  - Luciana_Parisi
  - Tłumaczenie
  - Algorytmy
  - Heidegger
---
Luciana Parisi

Przeprogramowanie decyzjonizmu

Polityka postprawdy jest sztuką inscenizowania starych przekonań tak, jakby były nowe, przy pomocy afektywnych predyspozycji lub znanych bądź wyrażonych już reakcje. Algorytmy mają za zadanie korzystać z tych predyspozycji lub reakcji, zapisanych w formie losowych śladów danych pozostawianych przez nas podczas wyboru tego lub innego utworu muzycznego, tej lub innej pary spodenek, tej lub innej platformy streamingowej. Innymi słowy, maszyna komputacyjna postprawdy nie kieruje się wewnętrzną, binarną logiką albo/albo, a zamiast tego podąża za tą logiką, jaką pozostawiamy w naszych przypadkowych selekcjach. Jeśli przyjmiemy, że w polityce postprawdy istnieje maszyna komputacyjna, to maszyna ta nie jest już cyfrowa, ponieważ nie zajmuje się weryfikacją i wyjaśnianiem problemów. Przeszła raczej na meta-cyfrową logikę, ponieważ nie zajmuje się już korelacją między prawdami lub ideami z jednej strony, a dowodami lub faktami z drugiej, a zamiast tego dzięki algorytmicznej kwantyfikacji afektów została owładnięta przez nowy poziom zautomatyzowanej komunikacji.