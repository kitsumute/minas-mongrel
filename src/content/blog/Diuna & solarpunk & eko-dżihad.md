---
tags:
  - Scifi
  - Solarpunk
coverAlt: description
coverImage: ../../assets/meduza.jpg
pubDate: 16 April 2024
description: Denis Villeneuve w *Blade Runnerze 2049* wykorzystał kultowe kino cyberpunku do symbolicznego przejścia w estetykę solarpunku, która eksponuje zachodzącą już transformację wyobrażeń o polityczności - tego, co jest konieczne i możliwe do wyobrażenia wspólnoty. To poszukiwanie nowej estetyki dla opowieści o władzy i wspólnocie jest wymuszone przez przyspieszającą globalną zmianę klimatu.
isDraft: false
title: Diuna & solarpunk & eko-dżihad
---
UWAGA SPOILERY Z FILMÓW I KSIAŻEK UNIWERSUM DIUNY

<br>

<sub>*Stawanie się pustynią samo w sobie jest krańcową platformą komunikacji z Boskością.* -
Reza Negarestani, Cyclonopedia</sub>

<br>
<br>

0

<br>

Poniżej zrzucam na wpół zredagowane notatki do większego tekstu o *Diunie* (jako uniwersum łączącym powieści i ekranizacje), solarpunku, eko-dżihadzie, polskim romantyzmie i przeznaczeniu, który nie powstanie dopóki nie przeczytam więcej nt pustyni i polityki.

Wychodzę od spostrzeżenia, że Denis Villeneuve w *Blade Runnerze 2049* wykorzystał kultowe kino cyberpunku do symbolicznego przejścia w estetykę solarpunku, która eksponuje zachodzącą już transformację wyobrażeń o polityczności - tego, co jest konieczne i możliwe do wyobrażenia wspólnoty. To poszukiwanie nowej estetyki dla opowieści o władzy i wspólnocie jest wymuszone przez przyspieszającą globalną zmianę klimatu.

Powszechnie znane jest przesłanie Franka Herberta: "cykl arrakijski zawiera krytykę autorytaryzmu, a _Diuna_ wzięła się z konceptu <długiej powieści o mesjańskich konwulsjach, które cyklicznie wstrząsają ludzkimi społecznościami> oraz osobistego przekonania autora, że <superbohaterowie są dla ludzkości czymś katastrofalnym>"[^1]. *Diuna* powraca jednak w 3. dekadzie XXI wieku nie tylko dlatego, że przestrzega przed kultem jednostki i fanatyzmem religijnym w niemal odruchowo zakładanym przez Europejczyka po 2WŚ kontekście faszyzmu i Holokaustu. Myślę, że wykracza ona poza ten horyzont intencji Herberta i podąża za nieświadomym pragnieniem Herberta hippisa-republikanina, który w cyklu arrakijskim rzuca pytanie o władzę na planszę rozłożoną poza zasadami gry oświeceniowej, liberalnej, burżuazyjnej demokracji. Jeśli fabryka wyobraźni Hollywoodu wyczuła dziś szansę na skapitalizowanie *Diuny*, to właśnie dlatego, że mamy obecnie do czynienia z przeciągającą się agonią instytucji i inwencji twórczej liberalizmu. Aktualność uniwersum *Diuny* tym bardziej nie będzie dziwić, gdy weźmiemy jeszcze pod uwagę, że - obok handlu melanżem - dwoma głównymi dociążającymi je substancjami są sztuczna inteligencja i klimat. Weszliśmy już na planszę innej rozgrywki estetycznej i politycznej, którą zamiast koni i samochodów przemierzają czerwie pustyni wydzielające wodę życia dla nowej duchowości. 

1 Diagram polityki solarpunku

<br>

W *Climate Leviathan* z 2018 r. Geoff Mann i Joel Wainwright wychodzą z założenia, że zaprzepaściliśmy szansę zapobiegnięcia poważnym konsekwencjom antropogenicznej zmiany klimatu (z perspektywy 2024 nie jest to już ani trochę kontrowersyjne). W związku z tym rozważają tam cztery możliwe formuły, jakie może przybrać planetarna polityka, aby zaadaptować się do taśmociągu katastrof ekologicznych.

<br>

![Cztery potencjalne formacje społeczne, Geoff Mann i Joel Wainwright, https://cpb-us-w2.wpmucdn.com/u.osu.edu/dist/4/45440/files/2017/04/Wainwright-Mann-2013-Climate-Leviathan-oqsypw.pdf](../../assets/climate_leviathan.png)

<br>

Pierwszym i najbardziej prawdopodobnym wg W&M scenariuszem jest Lewiatan klimatyczny, tj. powstanie takiego systemu, którego władza zdolna jest do podejmowania decyzji na skalę planetarną (jak np. geoinżynieria słoneczna) przy zachowaniu kapitalizmu w zieleńszej wersji. Planetarny suweren/Lewiatan będzie rozstrzygał o dystrybucji regulacji i wartości w "zielonym kapitalizmie", tj. o tym, gdzie i kiedy należy ogłosić stan wyjątkowy, wdrażać projekty infrastrukturalne, albo kto może emitować gazy cieplarniane, a kto nie. Mao klimatyczny to antykapitalistyczny wariant Lewiatana, który również zakłada konieczność ustanowienia suwerena o globalnej władzy, lecz będzie on skuteczny wyłącznie wtedy, gdy stanie ponad kapitałem. Rewolucyjną transformacją infrastruktury kierowałaby jakaś zcentralizowana instytucja na wzór ChRL, a nie rynek. Następnie mamy Behemota klimatycznego, który będzie podążał jednocześnie dwoma trajektoriami. Właściwym Behemotem klimatycznym będą rządy reakcyjnego konserwatyzmu, sprzeciwiającego się planetarnemu suwerenowi w imię utrzymania dominującej struktury państw narodowych. W tym celu często będą kierowały się populistycznymi ruchami, chcąc ugrać coś np. na denializmie klimatycznym na globalnym rynku. Behemot może przybierać formę klimatycznego X, który także zakłada powstanie antypaństwowych i anty-lewiatanowych masowych, oddolnych ruchów, lecz w przeciwieństwie do wcześniejszego wariantu konserwatywnego, dąży do sprawiedliwej polityki środowiskowej. Klimatyczne X spełnia dla Manna i Wainwrighta funkcję utopijnego placeholdera, ponieważ podkreślają, że sprawiedliwa polityka środowiskowa musi pociągać postulaty dekolonialne, feministyczne, robotnicze i inne związane z marginalizowanymi grupami lub sposobami życia.

Niezależnie od scenariusza adaptacji, zmiana klimatu jest pewna i uruchamia dziś nasz planetarny Los. Estetykę i politykę tego losu nazywam solarpunkiem. Hype na solarpunk wzniecił się na przełomie 2010/2020-tych i przenikał technofilne, lewicujące i enwironmentalistyczne kręgi. Solarpunk w zamierzeniu miał być utopijnym antidotum na mroczny i nihilistyczny cyberpunk, który mniej więcej w tamtym czasie zaczął zyskiwać popularność w mediach głównonurtowych (mam na myśli i w TV i w grach AAA czy np nakładach w socialach) i sieciówkach odzieżowych. Napisano trochę opowiadań, notek blogowych, manifestów i tekstów kuratorskich, ale przede wszystkim bombardowano infosferę memami projektującymi lepszy, zrównoważony, zieleńszy świat, o którym nie powinniśmy bać się marzyć. Każde mogło włożyć do formatu memu to swoje fantazje, te najczystsze, najbardziej równościowe i z najniższym śladem węglowym. Dziś w 2024 można już spokojnie powiedzieć, że hype się skończył i niewiele po nim zostało, na pewno nieporównywalnie z cyberpunkiem lat 80-90. Jednym z powodów jest naturalnie logika mediów społecznościowych, żaden wzorzec informacji - mem, trend estetyczny czy idea - nie uniknie tego cyklu, w którym zaczyna w jakiejś niszy, następnie staje się wiralem, a potem wygasza, bo czas na płaskowyżach uwagi jest skończony. Fakt, że solarpunk nic nie pozostało, wynika z miałkości i powierzchowności tamtego hype'u, który od początku sformatowano jako -core.

Moim zdaniem warto spróbować zachować solarpunk, bo podobnie jak cyberpunk dla końca XX wieku, pozwala wskazać na matrycę dla różnych zintegrowanych procesów na początku XXI wieku. Jeśli jednak słowo "solarpunk" ma mieć jakikolwiek sens, musi nawiązać do *punku*, a punk jest dystopijnym gatunkiem wywiedzionym z beznadziejnego życia, a nie reklamówką najnowszego UX start-upu. Solarpunk nie jako greenwashing przyszłości a problem, na który składa się przemiana klimatu, katastrofy nią wywołane i konieczność adaptacji form życia do tego, co nadciąga. Polityka solarpunku to techniki przetrwania do środowiskowo nieprzyjaznej planety. 

Kino Villeneuve’a rzutuje estetykę solarpunku w czasie przyszłym dokonanym. Jesteśmy na Arrakis. Nieludzka/arcyludzka planeta kreśli abstrakcyjny diagram solarpunku, w którym pustynia zajmuje miejsce każdego kataklizmu: huraganów, szarańczy, tsunami. Do figury pustyni jeszcze wrócę, najpierw chcę wskazać jeszcze parę wektorów solarpunku, którymi biegną filmy Villeneuve'a.

Cyberpunk tworzył tak silnie pociągającą estetykę i gatunek myśli, ponieważ brał ten społeczny i naglący problem swoich czasów, czyli AI + korporacje + miasto, i nasilał wpływ jednego z komponentów, tj. AI, na pozostałe dwa. To właśnie nadawało mu futurystyczny a jednocześnie współczesny i namacalny klimat; fascynował dzięki projektowaniu przyszłości z tego, co znajdowało się dookoła (w przeciwieństwie do wielu klasycznych scifi, które wymyślały niestworzone światy bezwiednie wykładając ich tekstury tymi samymi nawykami i fantazjami amerykańskiej klasy średniej lat 50.) To też tłumaczy, dlaczego cyberpunk prawie nigdy nie był moralizatorską opowieścią o upadłym świecie, a raczej - za Simonem Sellarsem - afirmatywną dystopią, której bohaterowie nie oceniają świata przez pryzmat zewnętrznego zbioru zasad moralnych, ale mają pragnienia immanentne cyberpunkowi. U Gibsona, Cronenberga, Acker i Anno, to, co daje autonomię, to aktualizacja oprogramowania, ucieczka przed łowcami androidów, odkrycie swojego nieludzkiego pochodzenia, trauma mediów cyfrowych itd. By solarpunk działał jako prawdziwa estetyka lub gatunek myśli musi zmierzyć się ze współczesnym sobie problemem, czyli mniej więcej: AI + rozpad instytucji / feudalizm (przypis, że tego jeszcze nie wiem jak ująć bo dzieją się oba na raz, albo bo to charakterystyczne dla obu? feudalizm lub monarchia absolutna) + pustynia. FIlmy Villeneuve'a to maszyny, które poruszają się po tym diagramie.

Cyberpunk miał coś w sobie z ironii baby boomerów (nie piszę tego pogardliwie), tymczasem solarpunk Villeneuve'a jest postironiczny. Być może zatoczyliśmy koło i postironia to po prostu nowa romantyczność (przypis do diagramu Jamesona-Greimasa) - bo nieprzypadkowo wracają również tematy ekstatyczności i eskapizmu, lecz tym razem każde z nich ma silnie nie-indywidualistyczny rys (nie chcę mówić, że polityczny, bo romantyzm nowoczesny też był w istotny sposób polityczny i przewrotny w stosunku do panującego porządku). Już Arrival wyświetlało swoją opowieść w wysokim tonie, ale Villeneuve jeszcze trzymały ramy typowego dla Hollywoodu sprywatyzowanego realizmu. Dopiero solarpunk pozwala mu tworzyć wehikuły wzniosłości/patosu. Romantyczna postironia i patos są warunkami nowej duchowości, którą będą kultywować podmioty solarpunku.

2 Behemot: anarchia i autorytaryzm

M&W twierdzili w 2018, że klimatyczny Lewiatan jest najbardziej prawdopodobnym scenariuszem, co motywowali tym, że globalny kapitał będzie chciał chronić się za pomocą m.in. geoinżynierii słonecznej, której nie będzie dało się wprowadzić bez instrumentu prawno-politycznego, jakim jest światowy rząd. Z perspektywy 2024 bardziej wygląda na to, że obserwujemy koniec ery globalizacji, czego dowodem są wojny na granicach Zachodu oraz ruchy, które rzucają mu wyzwanie, zwłaszcza na globalnym Południu. Ponieważ Lewiatan jest napędzany przez zachodni liberalizm, jego polityczna opozycja znajduje zasoby w religii, zwłaszcza w islamie. "Tam, gdzie Lewiatan wzywa do zarządzania planetą, to, co możemy nazwać *klimatyczną Al-Kaidą*, stanowi atak na pychę liberalnych prób ustanowienia planetarnego suwerena". Powolne przechodzenie kapitalizmu z systemu animowanego przez liberalną demokrację w jakąś hybrydową formę feudalizmu lub absolutyzmu z gospodarką rynkową rysuje jeszcze ostrzejsze analogie z uniwersum Diuny, w którym arystokratyczne rody, zakony oraz gildie prowadzą jawne i skryte zmagania o władzę.

Rebelia Fremenów, oddolnie zorganizowanych ludów żyjących na pustyniach Arrakis, które wyczekiwały na właściwy moment, nadejście mesjasza, który poprowadzi ich do Zielonego Raju, nigdy nie wydarzyłaby się, gdyby nie doszło do odpowiedniego splotu polityki Imperium (wysłanie Atrydów na Arrakis) i wzmożenia presji sił wynikających z tego splotu (powrót Harkonennów). Do tego momentu ich walka wyzwoleńcza sprowadzała się do gromadzenia zasobów i długotrwałych przygotowywań. Wciągnięcie ich w imperialną politykę jednocześnie pozwoliło wyzwolić ten drzemiący potencjał do odzyskania planety, której są tubylcami w przeciwieństwie do arystokratycznych zarządców wydobycia przyprawy, i rozpoczęcia utopijnego projektu jej terraformacji. To jednak wystawiło Fremenów na nowe zagrożenie - charakterystyczne dla klimatycznego Behemota wyłonienie się struktury autorytarnej, będącej niemal bliźniaczo współwystępującej z ruchem anarchistycznym (można wskazać wiele powodów tego, jednym mechanizmem może być niechęć do państwa przy jednoczesnej potrzebie ujednolicającego i bezpośrednio wywiedzionego z ruchu podmiotu władzy). W ten sposób Diuna inscenizuje kwadrat MW i diagram polityki solarpunku: autorytaryzm i/lub anarchia vs liberalna oligarchia i/lub demokracja.

Problem solarpunku nie brzmi, "w jaki sposób ludzkość zacznie żyć anarchistycznie", ale "jak nawigować między autorytaryzmem a anarchią - dwoma biegunami nadchodzącej epoki, w której żyjemy". Postępujące globalne ocieplenie wzmaga pragnienie oddania władzy tym, którzy gotowi są podejmować zdecydowane decyzje w polityce klimatycznej. Przykłady z wyborów prezydenckich/parlamentarnych ostatnich dekad, z całego spektrum politycznego, zarówno w Globalnej Północy jak i Poludniu (przypis), nie dają nadziei na realizację programów wychodzących naprzeciw ekologicznym wyzwaniom. Raczej widzimy miotanie się miedzy symptomami, niż adresowanie przyczyn pogarszających się warunków życia i pogłębiających nierówności społecznych w skali globalnej.

Pytanie to przywraca mnie do uniwersum Diuny, w którym przynajmniej na początku relacja Fremenów do Lisana al-Gaiba i Paula Atrydy do Fremenów zawiera w sobie możliwość wyobrażenia sobie układu autorytaryzmu i anarchii bez brutalnej opresji. Warto zaznaczyć, szczególnie w kontekście dyskusji o orientalizacji, wątkach kolonialnych i figurze białego zbawcy w Diunie, że to nie jest tak, że Fremeni stanowili nieukształtowaną materię, której Paul nadał formę i kierunek. Paul uciekając Harkonennom nie miał żadnego planu, niósł ze sobą pewne potencjały (związane z siłami w imperialnej grze politycznej oraz geny i wyszkolenie Bene Gesserit), naprzeciw którym Fremeni wyszli ze swoim polem potencjalności (wyszkolona armia, ekologia umysłowa zintegrowana z pustynią) - dopiero ich stopniowo zachodząca synteza wyzwoliła Behemota, który wstąpił na drogę kosmicznego eko-dżihadu. Ta synteza sił politycznych - naporu "wielkiej polityki" i oddolnych ruchów środowiskowych i wolnościowych - rezonuje z sytuacją na naszej planecie. Zatem, konsekwencje tej syntezy dramatyzowane przez Diunę mogą rzutować także w przyszłość Ziemi.

Właśnie dlatego, że Diuna nie przedstawia utopii, a dzieje walki o władzę i niebezpieczeństwa zarówno autorytaryzmu jak i anarchistycznego fanatyzmu, zarysowuje inny model polityczności, niż ten, na który zdaniem komentatorów kapitalizmu na prawo i lewo jesteśmy skazani. Połysk polityki solarpunku w Diunie widać w tym, że jej tragedią nie jest upadek sprawnie funkcjonujących demokracji (poza tym jak wiemy zamieszkując Europę, każda demokracja dookreśla, kto i jak może cieszyć się jej legalistycznym równouprawnieniem), a degeneracja instytucji i umysłowości Fremenów. Diuna rzuca nas do wnętrza feudalistycznej dystopii solarpunkowego realizmu i dopiero w jej granicach możemy podążać za iluminacjami lepszej przyszłości: dżihadem + ekologią. Eko-dżihad brzmi radykalnie, szczególnie z perspektywy europejskiej, dudni jak puszka pandory, ale gdy weźmiemy pod uwagę, że po wielu dekadach pokojowych marszy i protestów klimatycznych, nawet tych ogromnych, jak w Nowym Jorku w 2014 - chociaż stanowiły "amazing display of the size and beauty of out movement" - wciąż łamane są kolejne ustalenia ze szczytów klimatycznych, wydobycie paliw kopalnych rośnie, produkcja odzieży rośnie, a ilość plastiku w oceanach rośnie, co innego pozostaje?

Problem projektowany przez diagram solarpunku i Diunę można przeformułować jeszcze inaczej: co musimy zrobić, by Behemot morfował w tysiącach otoczonych czcią ikon, buzi, pysków i paszczęk, zamiast w służbę kultu jednej twarzy. Wydaje mi się, że konieczna przemiana musi być szersza niż instytucje polityczne i ekonomiczne czy styl estetyczny, na których skupiała się nowoczesna umysłowość, ale jednocześnie o wiele bliższa i głębsza niż zaangażowanie w społeczeństwie obywatelskim. Diuna lokuje tę energię Behemota w religii, bo nie znamy innej matrycy, niż religia, która byłaby zdolna do czegoś tak całościowego i radykalnego (łac. radix – korzeń, rdzeń). Religia stanowi dawno niepróbowany poziomem rewolucji społecznej, która przenika całe uniwersum Diuny, zdolny do stworzenia nowej ekologii umysłowości lub horyzontu metafizycznego. Pod coraz ostrzejszym słońcem i z coraz głębszymi cieniami jedyną drogą, jaka nam pozostała, naszym Przeznaczeniem, jest radykalna przemiana duchowa i nowe oświecenie. 

3 White boy jihad summer

Zanim przejdę dalej, chcę omówić parę kwestii związanych z kolonializmem, egzotycyzmem i orientalizacją w kontekście Diuny. Książki nasycone są złożonymi odniesieniami do kultur arabskich i islamskich (choćby Lisan al-Ghayb "głos z Zewnątrz", którym nazywano perskiego poetę Hafeza, czy pojęcia jak Alam al-mithal, sarfa, bilal, tahaddi i wiele innych), te tropy językowe i estetyczne w dużej mierze nadają Diunie jej wyjątkowego klimatu, ale właśnie dlatego, że nie tylko one, myślę, że Herbertowi udało się uniknąć (przynajmniej naiwnej) orientalizacji. Herbert nie przeniósł po prostu europejsko-kodowane, arystokratyczne gry o tron na pustynię, bo tak jest cool, a potem wypełnia ornamentami muzułmańskimi, które wyciągnął z popkultury. Zamiast tego pustynia jest realnym aktorem, środowiskiem, które radyklanie zmienia zasady rozgrywki, co raz za razem imperia odkrywały w naszej historii, gdy jej armie grzęzły, komunikacja się przerywała, tracił orientacje. Dzięki temu, Herbert unika też charakterystycznej fantazji kolonialnej o pustyni jako bezludziu i pustkowiu, czystej kartce, pustelni, do której oddala się od cywilizacji, by lepiej usłyszeć głos Boga. Pustynie Arrakis zamieszkują zróżnicowane społeczności, co dobrze zobrazowały to filmy Villeneuve'a, w których zachowana jest spójność estetyczna pomiędzy wszystkimi Fremenami, uzyskana z synkretycznego potraktowania kultur arabskich i islamskich, a jednocześnie na tyle świadomie podszedł do tego sykretyzmu, że na jego podstawie możliwa była wariacja stylistyczna, dzięki czemu każda z siczy ma odróżnialną charakterystykę (nadal będąc synkretyczną w stosunku do ziemskich tradycji).

Fremeni nie są też jednorodni, lecz składają się z wielu ludów, pomiędzy którymi są różnice prowadzące do wewnętrznych napięć. Nie są bezwolnymi pionkami, potrafią zjednoczyć się, by wywierać wpływ na imperialną politykę - zarówno Paul jak i Fremeni wciągnięci są w dynamikę kultu jednostki, bo z jednej strony on akceptuje swoją rolę jako przywódcy i Mahdiego, a z drugiej rola ta została na nim wymuszona (podobnie do wallfacera w Problemie trzech ciał) i staje się instrumentem w realizacji fremeńskiej legendy.

Pod ciekawym kątem połączył ideę pustyni z kwestiami egzotycyzmu i fetyszyzacji Reza Negarestani w *The Draw of the Desert*, tegorocznym seminarium w The New Centre for Research and Practice: "Why exoticism of the desert is so great? Why is it that exoticism of certain sort of tropes are so alluring? Not only to the Western people, but to everyone. Exoticism needs to be articulated, it doesn't need to be occult. But articulation of exoticism doesn't mean merely disenchanting, or getting rid of exoticism. Exoticism is there for a reason... from that sort of the geographical, geopolitical idea of the desert. No, desert is exotic - deal with it. It has fetishism, it has ideology, but that the whole idea of exoticism in which you see a number of conflicting desires: for the Other, for romance, for love, for universality, for strategy, for manipulation, for gaslighting and so on and so forth." Komentarz ten moim zdaniem wskazuje na jeszcze głębszy problem związku między pustynią a alienacją (jako fetyszyzmu, jako wyobcowania, jako odosobnienia i jako znajdowania się pod wpływem tego, co obce), ale zostawię tę myśli już tylko w zajawce.

Jeśli wizja Herberta jest republikańska, to w równym stopniu jest salaficka - o ile pierwsza wizja jest nowoczesnym konserwatyzmem, to druga nostalgiczną retrogeneracją nowego społeczeństwa na wzór przodków. Arrakis => Neo-Arkadia. Herbert balansuje między kwietyzmem a zawołaniem odrodzenia ducha. Nie chodzi o to, że Herbert nie dokonuje jakiejś konstrukcji Wschodu i Zachodu - a właśnie o to, że jest konstrukcją, która niesie ciężkie ładunki relacji władzy i historii między różnymi kulturami i ludami, tworzące nowy świat.

4 Przemiana duchowa - pustynia jako ekologia umysłowa - eko-dżihad

Imperium, które doprowadziło do pustynnienia planety, teraz musi panować nad pustynią - terenem, którego ono nigdy nie rozumiało i nie opanowało do końca. Pustynię mogą przecinać ją imperialne szlaki komunikacyjne, ale pomiędzy nimi rozciąga się przestrzeń szumu, nieludzkich dronów i głosów. Pustynię odgradza się od miasta murami, wizje na pustyni nie mogą zostać ograniczone i poznane przez kategorie rozumu wykształcone na forach polis. Istnieje w tym ryzyko wpadnięcia w orientalizacyjną figurę white boy jihad, bo pustynia w Polsce może być tylko błędowska, a nie geograficznie przepastna. Pustynnienie lądów i oceanów jednak już wciągnęło naszą ekologię umysłową w proces stawania-się-szczuroskoczkiem, stawania-się-dżinem, stawania-się-diuną. Jeśli wielocefaliczny Behemot powstaje z pyłu i odpadków aparatu Lewiatana, to musimy również przejść przemianę duchową, która obejmuje troskę o ekologię umysłową i insurekcję w imię dobrych ekosystemów.

Mając to na uwadze lub nie, w wideo youtubowym o produkcji ścieżki dźwiękowej do pierwszej części Diuny Villeneuve mówił o konieczności wiarygodnego wybrzmienia przemiany duchowej, jaką przechodzi Paul Atryda. Film osiągnął to dzięki *eerie* estetyce w znaczeniu, jakie nadaje jej Fisher: przestrzeń jest eerie, gdy coś wygląda znajomo lub zwyczajnie, lecz wyczuwa się, że coś nie pasuje, jakaś obecność lub nieobecność. Zamiast korzystając z tropów *weird*, jak często robi to scifi (choćby *Gwiezdne wojny*) ścieżka dźwiękowa Diuny powstała z eksperymentów ze znanymi, analogowymi i organicznymi dźwiękami - Villeneuve chciał by wektorem gatunkowym był tutaj dokument. Zgaduję, że jedną z racji za myśleniem o blockbusterze jako dokumencie jest złożona fabuła i głębia relacji politycznych w Diunie (co jest analogiczne do decyzji Jacksona w produkcji trylogii *Władcy pierścieni*). Konstruując Diunę wizualnie i dźwiękowo ze znanych elementów Villeneuve pozwala osobie oglądającej od razu złapać kontekst sceny, zamiast koncentrować się na rekwizytach i scenografii by zrozumieć, co się dzieje na ekranie. Mamy przeżyć immersję w dokument, który dzieje się na Arrakis, a nie w egzotyczny kosmos (to w ogóle metoda docierania do obcości przez przesunięcia (delaye) w tym, co znane i znajome (patrz mój tekst o eerie postprawdzie, Fisherze i Annihilacji). (przypis: nb w tym sensie Villeneuve w ciekawszy sposób podszedł do fantazji o nakręceniu dokumentu o przyrodzie w *Diunie*, którą oznajmiła Klara Cykorz w recenzji dla Dwutygodnika, bo zamiast brać Arrakis za przedmiot obrazu w trybie reprezentacji sięgnął po metodę dokumentalną do stworzenia ścieżki dźwiękowej, która stanie się podkładem dla obrazowania *Diuny*. Przykładem tego jest soundscape pustyni, producenci Diuny pojechali na pustynię i odkryli, że świszczący wiatr lub "dojmująca cisza" pustyni to właśnie leniwy stereotyp, bo wydmy śpiewają lub zawodzą, ruchy mas piasku wydają dronowe dźwięki o różnej wysokości, które odpowiadają za eerie klimat, który panuje w całym filmie). W tej linii Diuna DV interpretuje czerwie pustyni, które miały być "boskimi istotami", eerie Stwórcami świata, a nie ohydnymi potworami, nie ma cię straszyć, a wywoływać wrażenie kontaktu z czymś sakralnym i transformacyjnym duchowo.

Paul poddaje się przemianie wewnętrznej coraz głębiej zanurzając się w krajobraz/środowisko Arrakis, ale oczywiście ze względu na decyzje o dokumentowości, immersyjności i eerie sakralności wciągnięci w tę wędrówkę jesteśmy także my. Przemiana duchowa Paula implikuje przemianę duchową w solarpunku. Jaka ma będzie przemiana duchowa w solarpunku? Biorąc pod uwagę kształt Behemota,  wiąże się ona z długotrwałym wzrostem fanatyzmu na całym globie (albo inaczej: rośnie wpływ fanatyzmu na działanie instytucji demokracji liberalnej). Ale teraz nie może być to fanatyzm ewangeliczny, który jest reakcją na chwianie się Imperium pod kataklizmami ekologicznymi (przypis: polecam serię podcastów Charismatic Revival Fury The New Apostolic Reformation). Fanatyzm religijny gra również kluczową rolę w rozwoju relacji między Fremenami a Muad-dibem, staje się on katalizatorem wydarzeń dziejowych, zdobycia Arrakis przez indygeniczną ludność oraz rozprzestrzenienie ich dżihadu na inne planety w imperialnym tour de force Paula Atrydy.

Jaka jest różnica między ewangelistami w USA a Fremenami? Pustynia, albo fakt, że - słowami Stilgara - sicz jest modelem myślenia. To krajobraz i geografia decyduje o ekologii duchowej, ewangeliści wyrośli na pustyni (Kalifornii) tak samo jak Fremeni czy islamscy dżihadyści, ale wypierają środowisko swojej genezy. To istotne, bo prawa, zasady i zwyczaje Fremenów związane są z "mitem krajobrazu", łączą się w nich techniki przetrwania, ćwiczenia duchowe i rytuały wspólnotowe, przez co bliżej im do mistycyzmu niż zinstytucjonalizowanej religii. Każda reguła jest techniczną manipulacją życia społecznego, a każda technologia wyznacza czas i przestrzeń drogi duchowej.

Uniwersum Diuny mierzy się z dwoma napięciami, które dobrze nakładają się na dwubiegunowość autorytaryzmu-anarchii solarpunku. Pierwsze wiąże się z tym, że fremeńska umysłowość podważa więc rozróżnienie na prawo i technikę (którym swoją drogą w znacznej mierze kieruje się obecny dyskurs dot. AI). Jednorodność prawa i techniki wymusza na ludach pustyni właśnie krajobraz ich życia społecznego. Jak zauważa Negarestani, o ile polis zawsze dąży do rozróżnień, do oddzielania przeciwieństw od siebie, pustynia sprawia, że rozróżnienia i przeciwieństwa się zlewają i łączą, ambiwalencja, compositum oppositorium, jak Bóg: ekstremalny patriarchat i ekstremalny matriarchat, autorytaryzm i anarchia. „There’s no emancipation in the desert”. Villeneuve: "Dune is all about contrasts and this is what we wanted to do with sound too" (stąd eteryczne dźwięki gdy oglądamy przyprawę na pustyni). Wracając do ucieczki świętych, pustelników itp z Europy na pustynie Afryki Północnej i Bliskiego Wschodu, Negarestani zauważa, że to prawda, że lepiej słychać głosy na pustyni, ale nie da się odróżnić, czy to głos Boga, złośliwego dżina czy zwyczajna fatamorgana.

Poezja jest pustynią. Rimbaud nie dlatego porzucił poezję zostając przedstawicielem handlowym w Jemenie i Abisynii, że postanowił zmienić swoje życie, lecz dlatego że znalazł na pustyni tę wielość duchów, tę złą krew, którą wcześniej zaludniał swoje wiersze. Pustynie to wektor pragnienia, kolejny etap w rozwoju ducha, a nie dezercja z żywota poety wyklętego.

Nawet jeśli nie dojdzie do znaczącego fakycznego pustynnienia Europy w sensie parametrów geologicznych, ale tym bardziej pustynia jest istotna, jako idea i fantazja, która fascynuje i wciąga.

Z tego więc wynika drugie napięcie Diuny: między wizjami a dogmatami w ufundowaniu wierzeń religijnych. Jest to kluczowe napięcie, wokół którego Villeneuve komponuje i sekwencjonuje obrazy oraz dźwięk/mowę. Ścieżka Paula przebiega przez przepowiednie, epifanie i wizje nadciągającego eko-dżihadu, zintensyfikowane przez nadmierne wystawienie na duże dawki melanżu, narkotyku zmieniającego świadomość, pod wpływem którego Fremeni są ciągle. Warto przełożyć to na tropy chrześcijańskie, ponieważ na tym gruncie musimy ze znanych nam elementów skonstruować solarpunkową ekologię umysłową. Paul jest mistykiem i wieszczem, który nie tylko bierze udział w rozgrywce o tron imperium, ale przewodzi walkę wyzwoleńczą przeciw temu Imperium. Przemiana duchowa
	musi być zatem kierkegaardiańska, ponieważ tylko rycerz wiary, którego umysł jest komnatą bez słońca otwartą tylko na absolut, może dochować wierności swojemu przeznaczeniu bez nagrody w postaci tu i teraz obserwowanych rezultatów, z ryzykiem, że jego praca i zaangażowanie na zawsze pozostanie w cieniu (przypis: to wniosek z monologu Luthena Raela (Stellan Skarsgård) z serialu Andor - https://www.youtube.com/watch?v=-3RCme2zZRY);
	musi być nietzscheańska, ponieważ amor fati jest jedynym wyjściem by wejść na drogę bez wyjścia ewakuacyjnego - gotowość do poświęcenia wygody, kariery lub nawet życia (ostatnio zauważyła to Malabou, która obecnie skierowała swoją uwagę na rozwijanie myśli anarchistycznej: we became so deeply formatted by individualism that we are incapable of sacrifice and thus walking dead. Readiness to sacrifice one's own life is the condition for politics.) + gotowość na niestabilne, postapokaliptyczne warunki życia;
	musi być darkiańska, ponieważ w Joannie d'Arc mamy ostateczną matrycę zmilitaryzowanej walki politycznej zintegrowanej z mistycznymi wizjami, a jak przypomina Andreas Malm - bez gotowości do selektywnej przemocy zmiana systemu ekonomicznego, konieczna do sprawiedliwej adaptacji do przemian klimatycznych, pozostanie nieosiągalna (historiia uczy, że nigdy nie doszło do celowej rewolucji społecznej bez zamieszek, powstań, niszczenia mienia prywatnego i środków produkcji etc.).

Wszystkie te postawy są drogowskazami stawania się Fremenem w postapokaliptycznym świecie. Rycerz wiary, nietzscheańskie amor fati w imię przewyższania siebie, mistyczna partyzantka to warunki umysłowości mogącej prowadzić eko-dżihad w epoce solarpunku. A przynajmniej taki proponuję zarys niereakcyjnej twarzy Behemota. Nie twierdzę, że jest to ostateczna propozycja, której rozpatrywanie wiąże się z wieloma niebezpieczeństwami - np. nie chcę namawiać do rozlewu krwi niewinnych ludzi - ale coraz więcej nas zaczyna uświadamiać sobie, że stoimy pod ścianą i trzeba zmienić to, jak myślimy i działamy w kontekście umierającej Ziemi.

Ta NOTKA zaczyna się rozrastać do niepokojących rozmiarów, resztę rzucam w całkowicie zajawkowym formacie.

5 Umysłowość polskiego romantyzmu 

W *Purpurowym płaszczu Mickiewicza* Maria Janion bada ścisły związek między romantyzmem a doświadczeniem imperialnej opresji. Romantyzm na terenach Polski stapiał poetę i konspiracjonistę w jedną postawę, która stworzyła system symboli, figur i praktyk odpowiedzialnych za powstanie nowej umysłowości, gotowej do organizacji powstań i troski o dziedzictwo kulturowe (powiedzmy - do adaptacji i replikacji wzorca ducha). Janion błyskotliwie rozsupłuje tam romantyzm jako matrycę dla pewnego ducha od różnych koncepcji narodu, przy czym należy też pamiętać, że naród w pierwszej połowie XIX wieku miał rewolucyjną siłę przeciwstawienia się ponadnarodowym imperiom, zanim jeszcze zamienił się w późno-XIX i XX-wiecznego molocha. Janion wskazuje pewien kierunek przywrócenia romantyzmu jako mesjanizmu przenoszonego drogą poezji i konspiracji. Konspirację trzeba przemyśleć, bo raz, że algorytmiczne architektury platform społecznościowych wytwarzają bańki, które właściwie funkcjonują jak kręgi konspiracyjne (środowiska poetyckie lub anarchistyczne też to dotyczy); a dwa, myślenie konspiracyjne będzie konieczne do utrzymania eko-dżihadu, gdy imperium będzie próbowało go złamać dla przywracania "normalnego biegu spraw". Poezja jest konspiracją. Jednocześnie Janion zwraca uwagę na zagrożenia i uproszczenia w modelu romantycznego wieszcza i mesjanizmu - DO GŁĘBSZEGO ZBADANIA.

6 Przeznaczenie i katastronomiczny dryf

Przeznaczenie i katastrofizm to tematy łączące polski romantyzm z uniwersum Diuny.

Im głębiej Paul wchodzi w pustynię, tym silniej odsłania się jego tożsamość i przeznaczenie (telos z przyszłości?).

Villeneuve zawsze robi film o przeznaczeniu, które bohaterowie muszą przyjąć, by przetrwać i móc zobaczyć inne wyjście, niż kształtowało się przed akceptacją tego przeznaczenia.

Drogi przeznaczenia przebiegają przez diagram solarpunku, bo żyjemy w świecie przedziurawionym przez dawne decyzje, degradowanym do stanu nienadającej się do życia pustyni przez potęgę wydobywczo-handlową i znajdujemy się w momencie, w którym 
musimy ujechać ten proces (cytat pod koniec filmu) niczym czerwia – bóstwo pustyni. 

W Diunie przeznaczenie funkcjonuje na paru poziomach, o których można myśleć w bardziej materialny sposób jako o nośnikach, mediach lub "środowiskach losu". Jest przeznaczenie kosmiczne, które powraca w wizjach Paula i wiąże jego los z tragedią (w sensie antycznym) całej ludzkości. Jest konieczność narzucana przez Głos wiedźm Bene Gesserit, w którym konieczność i wolność uzależnione są od posiadanych wiedzy i techniki. Potem, nośnikami przeznaczenia są zarówno wertykalne rody (porywczy dziadek Paula) oraz horyzontalne rodziny (Leto-Jessika-Paul), jak i rywalizacja ekonomiczna i polityczna w ramach imperialnej gry o tron. Ponadto, eugeniczny projekt Bene Gesserit pt. *Kwisatz Haderach* przecina się z obsesyjnym myśleniem wszystkich władców o krzyżowaniu swojego potomstwa, by rosły stawki w probabilistycznie kalkulowanym losie rodu. Eugenika służy tu za obraz dążenia do doskonałości i celowego projektowania przeznaczenia popchniętego do ekstremum.

Amor fati: powtarzane przez Paula (z książki) "a więc dokonuje się".

Od początku jeszcze pierwszej części Diuny nad Paulem ciągle wisi katastrofa; gdy przyjmuje swoje przeznaczenie wstępuje w pełne ruchomych piasków środowisko kataklizmów. W Diunie Mesjaszu staje się to wyraźnie widocznej, że Paul rządzi przez ciągłe unikanie katastrof, a każdy unik oznacza zmianę trajektorii z jednej nadciągającej katastrofy na inną, odleglejszą lub mniejszą, do której trzeba się zaadaptować i wymyślić nową strategię. Unikanie i zarządzanie – nie tylko Paula, ale też Gildii – odbywa się za pomocą przewidywania różnych możliwych ścieżek przyszłości (obliczaniu prawdopodobieństw, przewidywaniu i spekulacji). Gdy Paul traci wzrok, kieruje się już tylko za pomocą „prescience”, czyli tej władzy spekulacji i przewidywania – i porusza się zgodnie z wersją, którą wybiera i która nieustannie aktualizuje przestrzeń (katastroficznych) możliwości. Istnieje silny związek między katastrofami, obliczeniami a pustynią, bo jednorodne ziarenka piasku sypią się jak ciągi cyfr.

Przeznaczenie jako temat znowu tutaj powraca, bo Paul czuje jednocześnie, że ciągle porywa go pęd historii i nie może nic innego robić, jak unikać najgorszych wypadków – ale jednocześnie to unikanie najgorszych wypadków jest kształtowaniem przyszłości i całego imperium. Przeznaczenie wymaga precyzji (3053). 

Odczytanie tragedii greckiej (za Girardem), które prowadzi do anastrofy, właśnie na pustyni, tam, gdzie lew zamienia się w dziecko (Nietzsche). Musimy uśmiercić nasze dawne imiona, musimy umrzeć, by odrodzić się na nowo w zazielenionej przyszłości.

7 Feniks, wieczny powrót, anastrofa

Janion w *Romantyzm: studia o ideach i stylu* wyjaśniając połączenie prowidencjonalizmu i postępu w wizji dziejów Krasińskiego przywołuje Pierre-Simona Ballanche'a, oświeceniowego mistyka i teologa. Dla Ballanche'a Opatrzność i Fatum (czy Przeznaczenie) stanowiły dwa punkty widzenia rozpatrywania historii ludzkości oraz dwie zewnętrzne siły ingerujące w wolność jednostki. „Fatum, w sensie najbardziej rozległym i ogólnym, to nieodwołalność aktu woli dokonanego na zewnątrz. Fatum jest więc bądź rezultatem woli boskiej lub Opatrzności, bądź dziełem człowieka”. Zdaniem Ballanche'a z pewnego punktu widzenia (np. w starożytności) - tj. w POV bez objawienia biblijnego - Opatrzność może przybierać formę Przeznaczenia. Od punktu widzenia zależy, czy jest się człowiekiem Przeznaczenia i widzi się w historii tylko zło i trud (jak w greckiej tragedii, czy Byron), czy człowiekiem Opatrzności wierzącym w dobro ostatecznie zwyciężające nad złem.

Jedyne wyjście z Fatum - jako uwarstwionego produktu ludzkiej woli i okoliczności - biegnie poprzez Opatrzność, czyli zewnętrzną wolę, która zawsze może zmienić okoliczności przez przyznanie łaski. Problemem z romantyzmem jest jego niepohamowany indywidualizm, ale można go tutaj przekształcić w postulat walki z Przeznaczeniem jako społecznym rozumem instrumentalnym, czy bądź Uniwersum Jednego Boga (przypis). Irydion z dramatu Krasińskiego jest narzędziem Przeznaczenia (przeznaczonym do czegoś), ale przez akceptację tragicznego Fatum zyskał łaskę (wkroczył w jej wirtualny tensor) – to coś w rodzaju próby. Opatrzność jest rzutem kością, który przekształca logikę dominującego systemu podporządkowującego procesy jednemu celowi. Skrzydła wolności wyrastają z czynu skazanego na porażkę i w daremnej walce uderzają o wizję nowego porządku. W tym miejscu wkracza symbol Feniksa i koncepcja palingenezy: idea śmierci i powstania z popiołów; „klęska stawała się zapowiedzią rehabilitacji, z upadku wynikało zbawienie”. Krasiński adaptuje koncepcję palingenezy Ballanche'a do kontekstu XIX-wiecznej Polski znajdującej się pod okupacją obcych imperiów. Daremne powstania były dla romantycznych poetów i spiskowców jedynym sposobem na wezwanie boskiej interwencji, która wpisałaby nową logikę w Los.

Ballanche i Krasiński stawiają niżej umysłowość grecką, bo zamknięta jest w fatum – tragedia kończy się porażką wszystkich bohaterów. Czego jednak nie biorą pod uwagę – a o czym pisze Girard – to, że tragedia umożliwia oczyszczenie miasta, zatrzymanie spirali przemocy w studni krwi, a po następuje niej ekspiacja, anastrofa, Feniks. Istnieje jakieś podziemne połączenie między starożytnym mitem Feniksa a formułą Nicka Landa i Sadie Plant: to, co jest katastrofą z wnętrza historii, jest anastrofą z maszynowej nieświadomości. Anastrofa nie jest jednak odtworzeniem starego świata, a inną logiką – powtórzeniem z różnicą. „W teorii palingenezy właśnie można było zawrzeć wiedzę o konieczności upadku i cierpienia oraz pewność zbawienia i rehabilitacji; doprowadzić do mistycznej harmonii idee rewolucji i ewolucji jednocześnie”. Nie potrafię na razie zinterpretować tej pewności zbawienia, choć wstępnie powiedziałbym zbawienie = łaska = zmiana logiki, nawet jeśli, paradoksalnie, zmiana ta jest na gorsze (patrz, jak Wark omawia wektorializm). Warte zachowania z tragicznej umysłowości greckiej - a co znów zbiega się z formułą Land-Plant - jest to, że to nie my jesteśmy celem, nie zachowanie naszego istnienia, lecz wyprodukowanie nowej umysłowości, która przyjdzie po nas i będzie gotowa żyć inaczej. Nasze miejsce jest w środku tragedii.

Możemy teraz zatoczyć koło (przypis: wieczny powrót Nietzschego jako palingenetyczna konieczność powtarzania nowego początku; nie powrót do czegoś, a powrót czegoś - ektoplazmatycznej wolności). Polska romantyczna umysłowość wykazuje analogie do Fremenów, czy klimatycznej al-Kaidy, którzy oczekują Lisana al-Gaiba, Głosu spoza świata, by zaprowadził ich do Zielonego Raju na planecie rozdartej przez imperialną politykę, system ekonomiczny oparty na zawłaszczeniu i katastrofy ekologiczne. Złota Droga Kwisatz Haderacha prowadzi do diagramu solarpunku, który stapia ze sobą Fatum, Opatrzność i Wolę w jedno pytanie: jak skanalizować planetarne energie anarchii w zintegrowany i wielowektorowy dżihad przeciwko bezwładnemu opadaniu ku Ziemi jako Arrakis.

8 Znaki, media, libido

Kwestia stworzenia ikon jako przekaźników i akceleratorów eko-dżihadu. W ten sposób Diuna powraca do kwestii mediów - relacji symboli i ikon do pragnień - i technologii jako układów technik przekształcania pragnień zgodnie z określoną logiką.

kult jednostki to pewna forma kultu podobizny czy ikony, który nie zniknie dopóki istnieje twarz

kult jednostki -> usieciowieni fremeni + problem kanałowania energii i zarządzania (to się wiąże z New Apostolic Reformation)

Nie można kazać ludziom pragnąć inaczej niż pragną. Na to zwykle odpowiada się, że zamiast tego trzeba przekonywać lub przekierowywać ich pragnienia. Ale co to tak naprawdę znaczy? Nie podobają się nam propaganda, public relations, mikrotargeting czy inne formy zaprojektowanej manipulacji, ponieważ chociaż wpadają w przegródkę „przekierowywania”, to jednocześnie jest w nich element wymuszania pragnienia – by pragnęli inaczej niż pragną – jeśli np. pomiędzy odbiorcą a nadawcą propagandy jest istotna różnica, typu klasy, rasy lub płci. By przekierowywanie nie było tą przemocą lub asymetrią, nadawca i odbiorca muszą rozpoznawać się jako równi uczestnicy systemu semiotycznego. Co Diuna pokazuje, to to, że przekonywanie innych do swojej idei, czy inicjowanie nowych ruchów społecznych, może się odbyć tylko przez wejście do ich wspólnoty lub języka (semiotyki). Dlaczego? Bo wtedy jednocześnie nadawca i odbiorca należą do tego samego kolektywnego układu wypowiedzenia, są dwoma modułami podmiotu w sprzężonej komunikacji, i to, co ma przekształcić odbiorcę (jako efekt tej propagandy) przekształci także nadawcę. Ale nie muszą być identyczni, udawać, że są tym samym. To widać po Paulu Atrydzie, który musi wejść do społeczności Fremenów, zająć miejsce, które jest mu dostępne jako kogoś z zewnątrz z jego mocami, czyli Lisana al-gaiba, i z tej pozycji pociągnąć Fremenów ku kosmicznemu dżihadowi.

Może Diuna (jak i wszystkie te hollywoodzkie, canneńskie i koreańskie produkcje przywołujące przyjemność z tego, że krzywda dzieje się bogatym) tak jak socrealizm ma opanować i zneutralizować wybuchowe energie współczesności związane z zagrożeniem klimatycznym. Nawet jeśli, to zawsze gdy próbuje się coś kontrolować, wywołuje się proliferację tego, co system ma kontrolować, w tym wypadku chodzi o wskazanie na diagram solarpunku (film jako deixis (funkcja deiktyczna)? katafora?) Greimas: „cataphora is characterized, inversely from anaphora, by the fact that the condensed term precedes the expanded term.” patrz: semantyczna anafora/katafora (Zastanowić się czy to jest anafora czy katafora) Tylko teraz zamiast rewolucji mamy destabilizację globalnego klimatu. „I believe the current trend toward literalism is a similar ideological attempt to stifle unruly energies, desires and dreams.” Przede wszystkim ona odrzuca fascynację.

9 xxx

"While for western technocapitalism, the desert gives rise to the oiliness of war machines and the hyper-consumption of capitalism en route to singularity, for Jihad oil is a catalyst to speed the rise of the Kingdom, the desert. Thus for Jihad, the desert lies at the end of an oil pipeline" (s 35)


"to spread this desert, thus broadening the path of Jihad" s 151
"From the Sun to the desert and from the desert to the Sun, the human is always located in the middle, completing the hell-engineering axis" 176

Desert (AQ = 125)
The Xerodrome (or the dry-singutarity of the Earth) as both the all-erasing monopoly of the monotheistic Cod and the Tellurian Omega or the plane of base-participation with the cosmic pandemonium (Dust. Sun and the Tellurian Insider). Desert signifies a militant horizontality o a treacherous plane of consistency — in a Deleuze-Guattarian sense — between monotheistic apocalypticism and Tellurian Insurgency against the Sun (god). As a dry-singulanty. desert is usually linked to unheard-of wet elements and thus bnngs about the possibility of revolutionary but anomalous (and perhaps weird) cosmogenesis or world-building processes. (238)

midnight is also noon – […] night is also a sun,” as Friedrich Nietzsche wrote in Thus Spoke Zarathustra.

Paul (i mentanci też) posiada zdolność przewidywania przyszłości, ale ta zdolność jest probabilistyczna i uzależniona od decyzji, jakie podejmuje. Otwierają się ścieżki i zamykają.


[^1]: M. Stachowicz, *„Diuna”: Kontrasty nie z tego świata*, https://krytykapolityczna.pl/kultura/film/marcin-stachowicz-diuna-villeneuve/