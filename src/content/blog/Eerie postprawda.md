---
title: Eerie postprawda
isDraft: false
description: eerie postprawda
pubDate: 27 November 2023
coverImage: ../../assets/patch_na_plecy.jpg
coverAlt: description
tags:
  - Postprawda
  - Eerie
---
<sub><sub>grafika: @electric.fur</sub></sub>

<sub> zmodyfikowany referat z konferencji _Wiedza i niewiedza_ Katedry Performatyki UJ </sub>


*To, co postrzega się jako metaforę i fikcję, jest kamuflażem, wirotechniką, zstępującą różnicą w skali.*
Nick Land, Anarchitektura cyberprzestrzeni jako jungle-wojna


Niewątpliwie postprawda jest ściśle związana z faktem, że algorytmy, jako formy zautomatyzowanej inteligencji, weszły do społecznych systemów komunikacji i rozpętały kryzysy polityczności, podmiotowości, czy wspólnoty. Można traktować algorytmy wyłącznie jako narzędzia znanych ideologii, przedłużenia organów czy instrumenty reprodukcji relacji władzy – tendencja ta dominuje wśród tych komentatorów, o ile wulgarnie nie zrównują postprawdy z jawnym zakłamywaniem rzeczywistości. Moim zdaniem ani jedno (organologiczne lub instrumentalne wyjaśnienia), ani drugie (rozporządzenia urzędników ministerstwa prawdy) nie uchwytuje złożoności i kierunku semiotycznej zmiany, jaka zaszła na platformach społecznościowych i następujących kryzysów, ponieważ przeoczają margines autonomii w zautomatyzowanej racjonalności algorytmów, będącej jednocześnie ośrodkiem ingerencji obcej inteligencji.

